<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">

<head>
<title>Anastasios Fragkos</title>
<meta http-equiv="Content-Type" content="text/html; charset=utf-8" />
<meta name="viewport" content="width=device-width, initial-scale=1.0">

<link rel="icon" href="../../images/quasiperiodictiling.png">
</head>
<body>
<div id="header">
  <h1>Διάφορα</h1>
</div>
<div id="content">
  <div id="colTwo">
    <h3 id="chap2">2024</h3>
    <div class="bg1">
      <p>
        Περιέλκονται το τσιμέντο και οι βέργες γύρω από το μυστήριο,<br>
        κι ο κόσμος πια δεν απορεί.<br>
        Κι όμως, φαίνονται από τις οπές ψήγματα του παρελθόντος,<br>
        και μια ερεβώδης σιωπή.<br>
      </p>
      <p>
        Στέκουν στο πλάι τα εργαλεία.<br>
        Στη θέση, σκοποί, μα πλέον γερασμένοι,<br>
        ταιριάζει η σκουριά τους με το χώμα.  
      </p>
      <p>
        Το πορτέλο πλέον εβάρυνε στην υποχρέωσή του,<br>
        κ' οι μεντεσέδες έγειραν.<br>
        Φωνή στερνή, βαριά, πικρή,<br>
        θραύει πια τη σιωπή.
      </p>
      <p>
        Εκείνη τη στιγμή, ορθάνοικτα τα μάτια στο παιδί,<br>
        το μόνο που μπορεί να δει,<br>
        δροσοστάλισε η ειμαρμένη στην κεφαλή του.
      </p>
      <p>
        Αίμα το χώμα, βαθύ στο κόκκινο,<br>
        και σπασμένα οστά οι πέτρες.<br>
        «Παππού, πες μου την ιστορία»
      </p>
      <p>
        Τρέχει παχύ το δάκρυ, αντανακλά τον πεσιμισμό των καιρών,<br>
        και αντανακλαστικά μιλά η φοβία.<br>
        «Πώς κλείνει αυτή η πόρτα;»
      </p>
      <p>
        Στο επίκεντρο ανυπόφορα <br>
        περιμένει κενή η στέρνα.<br>
        Άδειες γλάστρες και κενά τ' αυλάκια,<br>
        φουστάνια αέρινα.
      </p>
      <p>
        «Πού είναι οι λεμονιές και τα γεράνια,<br>
        πού χάθηκαν οι κερασιές,<br>
        πού βρίσκονται οι αμυγδαλιές,<br>
        και κάπου εδώ ήταν τα ρόδια...
      </p>
      <p>
        »Ανθισμένο παρελθόν, θαρρείς δεν σε καρτερώ;<br>
        Πως δεν θυμάμαι νομίζεις τον θάνατό μου;<br>
        Διαμελισμένο το κορμί μου, το ενώνει μόνο ο πόνος.
      </p>
      <p>
        »Καμένες οι λεμονιές, τις έκαψε η μονοτονία,<br>
        κομμένα τα γεράνια, ξεριζώθηκαν στο βάρος της καθημερινότητας,<br>
        κούφιες οι αμυγδαλιές, τις έφαγαν τα παράσιτα.<br>
        Τα ρόδια, η κορωνίδα αυτού του κήπου, συνθλίφθηκαν από την ίδια τη ζωή.
      </p>
      <p>
        »Τι είστε όμως μοίρες εμπρός στον ανώτερο σκοπό;<br>
        Τι θα 'χετε να πείτε στον Θεό όταν η ώρα σας προφτάσει,<br>
        κι όταν το μύρο το πικρό, χωλή που ανεβαίνει,<br>
        σ' εσάς πια επιστρέψει;<br> 
        Πολεμίστε με, μα εγώ αγωνίζομαι στο ιδεώδες.
      </p>
      <p>
        »Μείνει μαζί μου μικρέ.<br>
        Είσαι ο τελευταίος σπόρος.»
      </p>
      <hr>
      <p>
        Τον θάνατο ζω, μην με ξυπνάτε.<br>
        Έχει η μνήμη μου χαθεί στο έρεβος,<br>
        κι ούτε εμπρός ούτε πίσω πια φαίνεται η πρύμνη και η πλώρη.
      </p>
      <p>
        Από τους ήχους της τρικυμίας οι γλάροι είναι ανύπαρκτοι-<br>
        μονάχα τα κύματα σείουν το κατάστρωμα, με βρυχηθμούς<br>
        απ' όσους χάθηκαν στην απεραντοσύνη.
      </p>
      <p>
        Τον θάνατο ζω, μην με ξυπνάτε.<br>
        Ο καπετάνιος πλέον είναι δίνες, κι ο λοστρόμος καταιγίδα ακατάπαυστη.<br>
        Κτύπα με τρυκυμία και πέτα με στις ράβδους,<br>
        πέτα με στις λέμβους, πέτα με στους κάβους,<br>
        πέτα με στη θάλασσα ακόμα.<br>
        Τουλάχιστον, θα ξέρω έτσι πού βρίσκομαι.
      </p>
      <p>
        Τον θάνατο ζω, μην με ξυπνήσετε,<br>
        γιατί τότε θα πρέπει να ζήσω την καθημερινότητα.
      </p>
      <hr>
      <p>
        Στην πόλη σήμερα αντίκρισα το παρελθόν.<br>
        Βυθισμένο στη λήθη και την αδιαφορία,<br>
        το στηρίζει πλέον μόνο η φύση.
      </p>
      <p>
        Λιγοστά πια τα κεραμίδια, δίνουν μία ψευδαίσθηση,<br>
        και τα μικρά τα ζώα διαμένουν στον παλιό τον οίκο.<br>
        Τους δε τοίχους στηρίζει ένα πλατάνι,<br>
        μα αυτό δεν το γνωρίζουν.<br>
        Το σπίτι το ίδιο είναι μια ψευδαίσθηση.
      </p>
      <p>
        Τρυγύρω υψώνονται πολυκατοικίες θεόρατες και ήλιος δεν υπάρχει.<br>
        Κι όμως το πράσινο αποφασίζει να περιορίζεται στον οίκο.<br>
        Οι άνθρωποι, πολλοί και μόνοι, προσκολλούνται στην καθημερινότητα.<br>
        Ίσως επικίνδυνο είναι ετούτο το παρελθόν,<br>
        τόσο ιδιόμορφο και μυστήριο.
      </p>
      <p>
        Πλέον στον οίκο υψώνονται τρυγύρω φράκτες, και σχεδόν αποκομμένος είναι πλέον.<br>
        Πάραυτα, θα συνεχίσει να διαπέμπει το μήνυμά του.<br>
        κι ως ψευδαίσθηση ακόμα, θα σημαίνει πάντοτε πέρα από τη γραμμή. 
      </p>
      <p style="text-align: center">
        <img src="../../images/temp/house.png" width = 90%>
      </p>
      <hr>
      <p>
        Ατμός βίαιος υποκρύπτεται πίσω απ' τις οροσειρές,<br>
        κι ευτυχώς δηλαδή, που στων Ιώνων τον τόπο ταίριαξε παράταιρα η γεωμορφολογία.<br>
        Μόνο ακούγονται σ' απόσταση οι συριγμοί σε σι-ύφεση ελάσσονα,<br>
        κι ο ρυθμός του άξονα, εμβατήριο του επιταφίου. 
      </p>
      <p>
        Οι μηχανοδηγοί μόνο γνωρίζουν πως στον κέρκο φτάνει πια η θύελλα,<br>
        και αγωνίζονται στη φωτιά της μηχανής τον κόσμο να τον σώσουν.
      </p>
      <p>
        Το ράδιο βαστά ο μικρότερος απ' αυτούς, και με φωνή σχεδόν κλειστή<br>
        από το τρέμουλο και αδυνατισμένος πλέον από τον πυρετό,<br>
        έκκληση βοήθειας κάνει τελευταία, σε όποιον μπορεί.
      </p>
      <p>
        Κίνδυνος, θάνατος! Κίνδυνος, θάνατος!
      </p>
      <p>
        Η νύκτα φθάνει εν τω μεταξύ, και τα φανάρια τα 'χει φάει ο χρόνος.<br>
        «Τώρα πού πάμε;»<br>
        «Εσύ τον νου σου στο ράδιο Θανάση!»<br>
        Μα στο ράδιο φωνή δεν έχει φθάσει.
      </p>
      <p>
        «Ακού Γιάννη το χαλάζι, άκου τώρα και μάθε πώς οι πόρτες αντηχούν<br>
        καθώς σε υποδέχονται στο Άδη.»<br>
        «Κέντρο, συρμός 9-27, συρμός 9-27, κίνδυνος θάνατος!»
      </p>
      <p>
        Φτάνει πια η θύελλα και του χιονιού η ομίχλη στους μηχανοδηγούς,<br>
        κι ο ιδρώτας τώρα γίνεται ψυχρός, μέσα στον θάλαμο της καύσης.
      </p>
      <p>
        Κίνδυνος, θάνατος! Κίνδυνος, θάνατος!
      </p>
      <p>
        «Άσε το ράδιο Θανάση, το φτυάρι πιάσε και τα ξύλα!»<br>
        «Τελειώνουν κι αυτά, μένουν μόνο τρία»<br>
        «Πιάσε εσύ τον λοστό και κόψε απ' την καμπίνα,
        και ρίξτα πάλι στη φωτιά»<br>
        Ο άλλος τα ρούχα του στην αγωνία, τα πέταξε κι αυτά.<br>
      </p>
      <p>
        Κίνδυνος, θάνατος! Κίνδυνος, θάνατος!
      </p>
      <p>
        Το τρένο πια έχει αφεθεί στη φύση, και οι οδηγοί δεν το κουμεντάρουν.<br>
        Τρέμουν οι λαμαρίνες, φεύγουν τα μπουλόνια.<br>
        Κι οι οδηγοί, σαν βλέπουν την πόρτα ανοικτή,<br>
        και τον Κέρβερο να τους χαιρετίζει,<br>
        τις σκάλες κατεβαίνουν,<br>
        δίχως πίσω να κοιτάξουν, μέσα στην απογοήτευση και τη ντροπή,<br>
        ποιοι ακολουθούν.
      </p>
      <p>
        Το ερώτημα όμως δεν είναι για κανέναν απ' αυτούς. 
      </p>
      <hr>
      <p>
        Ξέρω πως φτάνω πια στο τέλος,<br>
        όταν ο δρόμος εμπρός μου χώμα γίνεται και ξερόφυλλα,<br>
        κι όταν τα κάρα τα υπόλοιπα περνάνε τον ορίζοντα.
      </p>
      <p>
        Ξέρω πως φτάνω πια στο τέλος,<br>
        τώρα που νιώθω τη δροσιά των σπηλαίων,<br>
        και τη μυρωδιά μυρίζω της κλεισούρας,<br>
        τώρα που μακριά χάνονται οι έρωτες,<br>
        που βασανιστικά βαδίζουν γυρισμένοι πισώπλατα,<br>
        τώρα που χάνεται το μυαλό στη ζέστη της ερήμου,<br>
        και που καρτερά το σώμα τις στάλες,<br>
        αίμα δροσερό, από τους σταλακτίτες. 
      </p>
      <p>
        Τι πασχίζω με τα μάτια ανοικτά, άραγε,<br>
        και πλανώμαι πλάνην οικτράν, στην ψευδή ελπίδα,<br>
        στο ένστικτο της επιβίωσης;<br>
        Νομίζω πως νόημα έχει ο χαώδης κυματισμός,<br>
        και στους παφλασμούς της άμμου ασθμαίνω,<br>
        περιμένοντας την σωτηρία στον οίκτο της τυχαιότητας.
      </p>
      <p>
        Ξέρω πως φτάνω προς το τέλος,<br>
        τώρα που τ' αποχαιρετιστήρια είναι το τελευταίο μου εμπόδιο,<br>
        και τώρα που τους κίονες κοσμεί ο νιχιλισμός,<br>
        με χαϊδεύουν τα κρύα χέρια του Nietzsche και του Sartre.
      </p>
      <p>
        Ξέρω πως φτάνω προς το τέλος,<br>
        τώρα που κλείνω τα μάτια και διαφορά δεν βρίσκω,<br>
        τώρα που για πρώτη φορά επιστρέφει το χαμόγελο.
      </p>
      <hr>
      <p>
        Φτάνει ο καιρός που κοιτώ τον ήλιο μόνο για να σε δω.<br>
        Αδειανό το σπίτι καρτερεί κι αυτό τη δύση,<br>
        σαν γεύεται το δάκρυ το πικρό, που το άλγος δεν δροσίζει.
      </p>
      <p>
        «Είναι άραγε τα φώτα τ' ουρανού στο ελαφρύ αυτό ερυθρό, λόγω της διάθλασης;»<br>
        Αυτό θα νόμιζες πως θα σκεφτόμουν.<br>
        «Τον έχουν απορροφήσει οι νόμοι και τα θεωρήματα,<br>
        γυρνάει πλέον γύρω από τον κύκλο, μόνο για να τον μετρήσει,<br>
        έχει χαθεί στις δύνες των ροών, ασφυκτιώντας στους αριθμούς.»
      </p>
      <p>
        Ο ήλιος όμως πλησιάζει στον ορίζοντα κι εγώ θα σε χάσω..<br>
        «Μάλλον σκέφτεται ποιους αστερισμούς να μελετήσει...»<br>
        Μα εγώ μυρίζω στο σούρουπο αγνάντια τα μαλλιά σου,<br>
        και καρφωμένο έχω το βλέμμα στις ακτίνες, <br>
        που μόνο εκεί υπάρχει πλέον το προσωπό σου.
      </p>
      <p>
        Ακούω σιωπηλά, και τραγουδώ τα τραγούδια σου,<br>
        τώρα που θα σε χάσω,<br>
        και κλείνω τα μάτια να διαισθανθώ το μελτέμι αυτό τ' Αυγούστου,<br>
        να γυρίσει η μνήμη στη δόξα,<br>
        και το τραγούδι να γίνει ύμνος.
      </p>
      <p>
        Σαν δεν ξέρεις πως έτσι αισθάνομαι, κάτω απ' τ' αδυνατισμένα μου φτερά,<br>
        τα χέρια σου να με κρατούν,<br>
        και όπως παλιά να με οδηγούν εκεί ψηλά, στην ηδονή αυτή της ζωής.
      </p>
      <p>
        Καθώς χάνεται το ερυθρό, θα αισθανθώ βαριά τη ψευδαίσθηση,<br>
        εκτός κι αν το ερυθρό ποτέ δεν έρθει,<br>
        και τότε θα έχω φύγει μαζί σου,<br>
        και τότε θα έχω μείνει στην αγκαλιά σου.
      </p>
      <p>
        Κι όπως πάντοτε θα σε αισθάνομαι, τον άνεμο κάτω από τα φτερά μου.
      </p>
    </div>
    <hr>
    <p>
      Παραπλάνιση η νηνεμία και το γαλάζιο τ' ουρανού, καθώς πλησιάζουν στην Αθήνα τα βαπόρια.
      Τα μαντήλια δεν θυμούνται στο κατάστρωμα, εμπρός στην πρόσοψη της πόλης,
      τ' αδέλφια πλέον δεν λογίζουν, τα σοκάκια πόσο τους ζωρίζουν κι οι ξερολιθιές νομίζουν πως τους περιορίζουν. 
      Μόνο δείχνουν με το χέρι εμπρός και προχωράνε,
      και με τ' άλλο βαστάνε της μοίρας τη λόγχη και την οδηγάνε.
      Μα ζουν στην ψευδαίσθηση ακόμα και κοντοθωρούν μπροστά στη μεγάλη τους θυσία.

      Σαν φτάσουν να πατήσουν στην Αθήνα, νεκρά θα πέφτουν στον δρόμο τα περιστέρια και ξερούς θ' αντικρίσουν τους ελαιώνες των Aρχαίων.
      Στην πόλη σήμερα βρίσκουν το παρελθόν, βυθισμένο στη λήθη και την αδιαφορία-
      το στηρίζει πλέον μόνο η φύση.
      Λιγοστά πια τα κεραμίδια, δίνουν μία ψευδαίσθηση, και τα μικρά τα ζώα διαμένουν στον παλιό τον οίκο.
      Τους δε τοίχους στηρίζει ένα πλατάνι, μα αυτό δεν το γνωρίζουν.
      Το σπίτι το ίδιο είναι μια ψευδαίσθηση.

      Ζει ο κόσμος λευκός, στα όνειρα λευκών φαντασμάτων.
      
      Κάποιοι απ' αυτούς, καθώς πια φτάνει το βαπόρι στο λιμάνι, φωτίζουν τα μάτια τους
      και βλέπουν το πρώτο που πετά τις πρυμάτσες στη στεριά, και πρόκειται να δέσει.
      Μια η Αθήνα, μια το πράσινο της θάλασσας και οι κυματισμοί από τον βολβό, και μια το νεανικό κορμί τους.
      Κι από το φως μιλά τώρα το μέλλον, και δείχνει την πόλη ναυαγό,
      και τις σανήδες αφησμένες να σαπίσουν, στις δίνες τις απίστευτες και στ' απέραντο τ' ωκεανού.

      Φαίνονται τώρα οι άνθρωποι του πλοίου που κατεβαίνουν, μεγάλη ακολουθία, προς τα βάθυ των Αθηνών.
      Όλοι μιλούν μα κανείς τους δεν ακούγεται,
      μόνο σ' απόσταση συριγμοί σε σι-ύφεση ελάσσονα, κι ο ρυθμός του άξονα, εμβατήριο του επιταφίου.

      
    </p>
  </div>
  <div id="colTwo">
    <h3 id="chap1">Πριν το 2023</h3>
    <div class="bg1">
      <p>
        Στη χώρα του δικαίου, ο ήλιος ανατέλει αντίστροφα<br>
        κινούμενος πλέον στις στάχτες πεθαμένης σκέψης<br>
        και μιας νεκρής ελπίδας. 
      </p>
      <p>
        Οι δρόμοι έσπασαν στη μέση<br>
        κι εις βάθος εξέπεσαν οι πορευόμενοι,<br>
        στου σπαραγμού τη βλέψη.<br>
        «Ασφαλής θα'ναι κανείς αν τις πλάκες δεν διαβαίνει.<br>
        Και ποιος είσαι εσύ, τη δίκαιη πλεύση να αμφισβητήσεις;»
      </p>
      <p>
        «Δεν υπάρχουν άνθη στο πέρας της ελπίδας,<br>
        μόνο θάνατος, για όσους αποφάσισαν τη μοίρα να σφαγιάσουν.<br>
        Από τα τριαντάφυλλα, θα βρείτε τα αγκάθια.»
      </p>
      <p>
        «Ο ουρανός είναι βαθύς, πολύ βαθύς για να φωτίζει.<br>
        Δεν φαίνονται άστρα ούτε συστάδες,<br>
        όταν βαδίζεις στον δρόμο της δίκαιης πλεύσης.»
      </p>
      <p>
        Κι έζησε ο κόσμος λευκός, στα όνειρα λευκών φαντασμάτων.<br>
        Πέπλο ιδανικό, μία προσωπίδα της κοινής θέλησης.
      </p>
      <p>
        «Πώς τη θες τη ζωή σου; Πώς τη θες;»
      </p>
      <p>
        «Δες πώς μπορείς τη ζωή σου να κυμαίνεις,<br>
        τον δίκαιο δρόμο αν διαβαίνεις.<br>
        Μόνο τυφλώσου στη μακρά βλέψη των ψηλών όρων.<br>
        Μόνο κατάλαβε την αξία των μικρών δρόμων.»
      </p>
      <p>
        «Μη φύγεις μακρυά. Θα σε χάσουν και θα σε ξεχάσουν.<br>
        Αξίζει να 'σαι μικρός σ' αυτόν τον κόσμο, όπως θα μείνεις.<br>
        Προπαντώς, κατάλαβε πως δεν μπορείς να τον αλλάξεις.»
      </p>
      <p>
        Καταμεσήμερο ήταν κι άναψα λυχνία τρεμοσβήνουσα.<br>
        Έψαξα τους δρόμους με απορία.<br>
        Λυγισμένοι κορμοί και σχισμένες σημαίες,<br>
        δεν υπάρχει φύλλο να μην μαρτυρά την αγωνία της νηνεμίας.
      </p>
      <p>
        Μαραμένα τα λουλούδια στις γλάστρες,<br>
        ζητούν την απορία:<br>
        «Είσαι αρκετά θαρραλέος να μιλήσεις;<br>
        Να απορίσεις;»
      </p>
      <p>
        Φτάνει το σούρουπο και ο κόσμος διστάζει.<br>
        Πώς με τα μάτια μπορεί τον ήλιο ν 'αντικρίσει;<br>
        Μα εγώ αναζητώ την απορία,<br>
        και βλέπω τον Τάλλο χάλκινο να γυαλίζει,<br>
        και να θαμπώνει τα μάτια πέρα από τον θόλο. 
      </p>
      <p>
        Σε έκθεση φαντασίας τα πελάγη τ' ουρανού,<br>
        κοσκινίζουν τα όρια της σκέψης.<br>
        Ποιές είναι οι σκαλωσιές που τον κρατούν ακέραιο;
      </p>
      <p>
        Θα 'ναι χαμένοι όσοι ατενίζοντας δεν απορούν.
      </p>
      <hr>
      <p>
        Υπέρβαση της τρικυμίας οι σανήδες.<br>
        Στο πέλαγος αφημένες να σαπίσουν,<br>
        δίναν πανιά λευκά και χάρτες άδειους<br>
        στις δίνες που στρέφουν γκρίζες γνώμες και υάκινθες.<br>
      </p>
      <p>
        Ποια δέντρα και ποια πόλη ναυπηγός;<br>
        Ποια είναι η φύση στα άνθη και όχι στα ματωμένα βλέφαρα;<br>
      </p>
      <p>
        Στα μαύρα κύματα θρεμμένες, γνωρίζουν καλά τις τρικυμίες που βυθίζουν.<br>
        Στο μαύρο της νύκτας παρατημένες, καλύτερα απ' όλους έμαθαν το άσπρο να φροντίζουν.<br>
      </p>
      <p>
        Και στον τόπο τους τώρα που γυρίζουν,<br>
        ούτε πόλεις ναυπηγούς,<br>
        ούτε βάρκες δίκαιης πλεύσης αντικρίζουν.<br>
        Οι γνήσιοι Ίθακες όμως δεν επιστρέφουν για να συλλέξουν,<br>
        αλλά για να δημιουργήσουν.
      </p>
    </div>
  </div>
</div>

</body>
</html>
